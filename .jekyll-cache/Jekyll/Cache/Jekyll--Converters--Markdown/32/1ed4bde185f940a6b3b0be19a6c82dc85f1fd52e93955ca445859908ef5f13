I"x<h1 id="planlarınıza-ölümü-de-ekleyin">Planlarınıza Ölümü de Ekleyin!</h1>

<p><strong>Bugün yapacaklarınızı planladınız mı?</strong> Haftalık planınız da ana hatlarıyla bellidir. Hatta senelik planınız; bu yılın sınav takvimi ya da işinizin yıllık takvimi.</p>

<p><a href="https://acikkuran.github.io/assets/images/olum/olum1.jpg"><img src="https://acikkuran.github.io/assets/images/olum/olum1.jpg" alt="olum" /></a></p>

<p>Daha uzun vadeli planlarınız bile vardır, kaç sene sonra okul bitecek, belki bir süre yurtdışına çıkarsınız, çalıştığınız yerde terfi için kafanızda planladığınız süre ya da iş değişikliği için hedeflediğiniz bir tarih…</p>

<p><a href="https://acikkuran.github.io/assets/images/olum/olum2.jpg"><img src="https://acikkuran.github.io/assets/images/olum/olum2.jpg" alt="olum" /></a></p>

<p><strong>Bu planların bir yerine ölümü koydunuz mu?</strong>
Ölüm hiç planlamadığınız bir anda sizi bulacak. Tüm gelecek planlarınızı ortadan kaldırıp, o ana kadar yaptığınız her şeyi yanına alıp sizi sorguya götürecek. En önemli planınız olması gereken, en çok odaklandığınız konu olması gereken ahiret hayatı bu andan itibaren başlayacak.</p>

<p><a href="https://acikkuran.github.io/assets/images/olum/olum3.jpg"><img src="https://acikkuran.github.io/assets/images/olum/olum3.jpg" alt="olum" /></a></p>

<p>Ölümü sıkça düşünmek, sizi kendinizi bu dünyadaki bitmek bilmez planlara kaptırmaktan korur. Asıl önemli olanın ahiret olduğunu hatırlatır.</p>

<p><strong>Aslında her gün insana ölümü hatırlatan sayısız olay vardır.</strong></p>

<p><a href="https://acikkuran.github.io/assets/images/olum/olum4.jpg"><img src="https://acikkuran.github.io/assets/images/olum/olum4.jpg" alt="olum" /></a></p>

<p>Tanıdığımız birinin ya da çevremizdekilerin yakınlarının ölüm haberini hemen her gün duyarız. Haberlerde istinasız her gün ölüm haberleri yer alır.</p>

<p><a href="https://acikkuran.github.io/assets/images/olum/olum5.jpg"><img src="https://acikkuran.github.io/assets/images/olum/olum5.jpg" alt="olum" /></a></p>

<p>Beden sürekli yaşlanmakta, kirlenmekte, yorulmakta, adeta bozulup çürümektedir; sanki daha ölmeden ölmeye başlamıştır. Her gün kaçınılmaz olarak yatıp uyuruz; tıpkı bir tabuta girip ölümü beklemek gibi.</p>

<p><a href="https://acikkuran.github.io/assets/images/olum/olum6.jpg"><img src="https://acikkuran.github.io/assets/images/olum/olum6.jpg" alt="olum" /></a></p>

<p>Ve hastalıklar; insanın acizliğini, Allah’a muhtaçlığını anladığı olaylardır. Büyük hastalıklar zaten ölümle sonuçlanma riski taşıdığından insanın ölümü tüm ciddiyetiyle tefekkür etmesini sağlar.</p>

<p><a href="https://acikkuran.github.io/assets/images/olum/olum7.jpg"><img src="https://acikkuran.github.io/assets/images/olum/olum7.jpg" alt="olum" /></a></p>

<p>Grip gibi yaygın ve sık yaşanan hastalıklar ise genelde hiç beklenmedik bir anda geldikleri için ölümü tefekkür etmek için iyi birer fırsattır.</p>

<p><a href="https://acikkuran.github.io/assets/images/olum/olum8.jpg"><img src="https://acikkuran.github.io/assets/images/olum/olum8.jpg" alt="olum" /></a></p>

<p>Kimse günlük, haftalık, aylık planlarının içinde bir yere grip olmayı koymaz. Grip aniden tüm planları alt üst edecek şekilde kişinin güçten düşmesine neden olur. Kişi işe gidebileceğini zannederken aslında kaderinde gripten dolayı evde yatmak olduğunu öğrenir.</p>

<p><a href="https://acikkuran.github.io/assets/images/olum/olum9.jpg"><img src="https://acikkuran.github.io/assets/images/olum/olum9.jpg" alt="olum" /></a></p>

<p>Aynı şekilde ölüm de beklenmedik bir anda ve elinizden hiçbir şey gelmeden sizi bulacaktır. Planlarınız yarım kalacak, kaderinizde takdir edilen an, hayatınız sona erecektir. Hayatınızda önemli gördüğünüz tüm dünyevî konular önemini yitirecek ve siz asıl sonsuz hayatınıza başlayacaksınız.</p>

<p><a href="https://acikkuran.github.io/assets/images/olum/olum10.jpg"><img src="https://acikkuran.github.io/assets/images/olum/olum10.jpg" alt="olum" /></a></p>

<p>Planlarınıza ölümü ekleyin. Dünya hayatı geçicidir. Sonsuz hayatınızın ahiret olduğunu asla unutmayın. Her an Allah’ın rızasının en çoğunu hedefleyin. Sizi Allah yarattı ve bu hayatınızın kıymetli bir amacı var. Allah’a sımsıkı sarılın.</p>

<p><a href="https://acikkuran.github.io/assets/images/olum/olum11.jpg"><img src="https://acikkuran.github.io/assets/images/olum/olum11.jpg" alt="olum" /></a></p>

<p><strong>Ancak tevbe edenler, ıslah edenler, Allah´a sımsıkı sarılanlar ve dinlerini katıksız olarak Allah için (halis) kılanlar başka; işte onlar mü´minlerle beraberdirler. Allah mü´minlere büyük bir ecir verecektir. (Nisa Suresi, 146)</strong></p>

<p><strong>Onlar, göklerin ve yerin ´bağımlı olduğu egemenliğe ve sünnete’ (melekût), Allah´ın yarattığı şeylere ve ihtimal (verip) ecellerinin pek yaklaştığına bakmıyorlar mı? Bundan sonra onlar artık hangi söze inanacaklar? (A’raf Suresi,185)</strong></p>

:ET